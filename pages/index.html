---
# layout: vertical
permalink: /
---
<img src="images/voorbeelden/headerquote.jpg" alt="header" class="header"></p>
<h1>Huistijlgids</h1>

<h2>Over De Kalmoes</h2>

<p>De kalmoes vzw is een vereniging die kinderen, jongeren en volwassenen, ongeacht hun achtergrond 
	of eventuele problematiek, wil stimuleren om samen te leren genieten en te groeien via het contact 
	met paarden. <br><br>

	Onze paardenactiviteiten worden op de eerste plaats ontwikkeld voor personen met een handicap en 
	op de tweede plaats voor valide personen. <br><br></p>

<h2>Wie we zijn</h2>
<p>Om onze doelgroepen te bereiken en onze	werkingskwaliteit te verhogen, werken we nauw samen 
	met verschillende instellingen en professionelen. Enerzijds worden personen naar ons doorverwezen 
	via collegatherapeuten, psychologen en instellingen en anderzijds werken wij als (door)-verwijzers 
	bij problematieken die een andere aanpak of therapie wensen.<br><br>
	Professionelen kloppen rechtstreeks bij ons aan om samen therapieën te ontwikkelen. Zo werken we 
	ondermeer samen met kinesitherapeuten, psychologen en maatschappelijk werkers. <br><br>

	Jongeren, kinderen en volwassenen die een zekere weg doorlopen hebben in onze (al dan niet) 
	therapeutische rijlessen en die een ander niveau van paardrijden wensen te bereiken, worden 
	doorverwezen naar de meer gespecialiseerde maneges en rijscholen in de buurt. Er worden 
	samenwerkingsverbanden verkend met verschillende rust- en verzorgingstehuizen om ter plaatse 
	aangepaste dierenactiviteiten te organiseren.<br><br>
</p>

<h2>Wat we doen</h2>
<h3>Hippotherapie</h3>
<p>
	Eerst maken we met u en eventueel de therapiebehoevende een afspraak voor een intakegesprek. Tijdens 
	dit gesprek wordt de situatie met de klant, behandelende professionelen en belanghebbende derden zo 
	goed mogelijk verkend. Hierbij zullen we de mogelijkheden, beperkingen, doelen en verwachtingen bespreken. 
	Niet alle problematieken of situaties vraagt een paard als therapeutisch middel.<br><br>
		
	Na het intakegesprek kan er afgesproken worden voor een proefsessie. Hierna volgt een eerste evaluatie 
	met de cliënt en therapeut. Indien het gesprek en de proefsessie positief zijn, kan de therapie 
	opgestart worden met een vast aantal sessies. <br><br>

	<h3>Scholen en jeugdinstellingen</h3>
	Scholen en jeugdinstellingen krijgen ook de mogelijkheid om met ons samen te werken. Zo bieden we 
	de ponygewenning voor de kleuters en peuters, waarbij we de pony letterlijk in de klas brengen. Ook 
	worden de boerderijdieren ingeschakeld in boerderijlessen voor de leerlingen uit de kleuter- en 
	basisschool.<br><br>

	Jongeren uit de middelbare scholen kunnen bij ons lespakketten volgen omtrent het omgaan met personen
	 met een handicap en paarden en studenten uit de welzijns- en sociale richtingen van het middelbaar, 
	 hogeschool en universiteit kunnen korte of langere  stageperioden bij ons lopen. Hun wetenschappelijke 
	 bevindingen vormen een bron van informatie voor de verdere ontwikkeling van onze diensten.<br><br>

	 <h3>Rolstoelmennen</h3>

	 Met de rolwagenkoets geniet je actief van de natuur. Snel of traag, dagwandeling of korte uitstap, 
	 met onze andere ruiters en menners of alleen, de keuze is aan de rolwagengebruiker. Voor personen met 
	 een handicap vormt de rolwagenkoets een waardevol alternatief op het traditionele diersnoezelen en 
	 vormt het een unieke sportactiviteit. De ervaring van snelheid, beweging en het contact met de pony 
	 werkt op een positieve manier in op de persoon. <br><br>

	 <h3>Fokkerij en paardenopleiding</h3>

	Wij bieden een oplossing voor het tekort aan therapiepaarden. Zo is er is in België geen gecentraliseerde 
	fokkerij van therapiepaarden. Het vinden van jonge, lichamelijk intacte en krachtige paarden met 
	positieve ervaringen, rust en kalmte is dus zeer moeilijk. Met onze fokkerij en africhting kunnen 
	wij hier een verschil maken. <br><br>

	Onze fokkerij is gebaseerd op 2 pijlers. Allereerst de eigen fokkerij en ten tweede de beperkte aankoop 
	van veulens. De training gebeurt volledig in eigen huis. Goed fokmateriaal vormt ook de basis van 
	onze eigen fokkerij. De merries en hengsten worden geselecteerd op basis van hun uitgelezen fijn 
	karakter, rustige uitstraling, mensvriendelijkheid, sociale aard, correcte bouw en de vererfbaarheid 
	van deze kenmerken, met de nadruk op de eerste drie kenmerken.
</p>

<h2>Over de huisstijlgids</h2>

<p>Deze huisstijlgids heeft als doel de visuele identiteit van vzw De Kalmoes toe te lichten
	en deze op een consistente en coherente manier toe te passen bij elke communicatievorm zowel online
	als bij drukwerk. Zo zullen de do's and dont's van onder andere logo, typografie, fotografie enz. 
	besproken worden.<br><br>

	Deze huisstijlgids is onderdeel van de Bachelorproef van Mélissa Lafarque, laatstejaarsstudente
	Grafische en Digitale Media aan de Arteveldehogeschool, Gent.
</p><br><br><br>